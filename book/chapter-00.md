# Ներածություն

_Կոմպիլյատորը_ ինֆորմատիկայի աշխարհի կարևորագույն գործիքներից մեկն է, և _կոմպիլյատորների կառուցումը_ ինֆորմատիկայի հավերժական թեմաներից է։ Այս թեմայի վերաբերյալ գրվել են բազմաթիվ հրաշալի գրքեր ու հոդվածներ, ինչպիսիք են, օրինակ, Նիկլաուս Վիրտի «Կոմպիլյատորի կառուցումը» (Niklaus Wirth, _Compiler construction_) գիրքը, Ալֆրեդ Ահոյի, Րավի Սեթիի և Ջեֆրի Ուլմանի «Կոմպիլյատորներ․ սկզբունքներ, տեխնոլոգիաներ ու գործիքներ» (Alfred Aho, Ravi Sethi, Jeffrey Ullman, _Compilers: principles, techniques, and tools_) գիրքը և Ջեկ Կրենշոուի «Եկեք կառուցենք կոմպիլյատոր» (Jack Crenshaw, _Let's build a compiler_) հոդվածների շարքը։ Բնականաբար, ո՛չ մենք և ո՛չ էլ մեր այս գիրքը այդ հսկաների շարքում կանգնելու հավակնություններ չունենք։

Մեր առջև դրել ենք հետևյալ խնդիրները․ ա) հավաքել, ի մի բերել, համակարգել ու ինչ֊որ կերպ արձանագրել կոմպիլյատորների կառուցման տեսական ու գործնական այն գիտելիքները, որ կուտակել ենք մեր աշխատանքային գործունեության ընթացքում, բ) մեր հնարավորությունների սահմանում լրացնել այս թեմայով եղած հայերենով նյութերի բացը, գ) կոմպիլյատորի կառուցումը ցուց տալ գործնական տեսակետից և ժամանակակից ծրագրային միջոցների, մեթոդների ու գործիքների կիրառմամբ։ Թե ինչքան է մեզ հաջողվել մոտենալ այս նպատակներին, կդատի ընթերցողը։ _?_

Կոմպիլյատորի կառուցման ընթացքը ներկայացնելու համար ընտրել ենք հանրահայտ Բեյսիկ (BASIC) լեզվի մի պարզեցված տարատեսակի կոմպիլյատորի իրականացումը։ Այդ պարզեցված Բեյսիկն անվանել ենք BASIC-IR։ Մեր կոմպիլյատորը BASIC-IR լեզվի կոդը թարգմանում է LLVM պլատֆորմի IR լեզվի տեքստային ներկայացման։ Հենց սա է նշանակում BASIC-IR անվան «IR» վերջածանցը։ Թարգմանության արդյունքում ստացված կոդը պետք է կատարվի LLVM փաթեթի մեջ մտնող `lli` ինտերպրետատորով և կոմպիլյացվի նույն այդ փաթեթի `llc` կոմպիլյատորով։

Մենք նպատակ ենք դրել նաև մանրամասնորեն նկարագրել կոմպիլյատորների ստեղծման հիմնական քայլերն ու այդ պրոցեսում օգտագործվող տվյալների կառուցվածքները․ _բառային վերլուծություն_, _շարահյուսական վերլուծություն_, _սիմվոլների աղյուսակ_, _տիպերի ստուգում_, _աբստտրակտ քերականական ծառ_, _նպատակային կոդի ստեղծում_ և այլն։

* _BASIC-IR լեզուն_ գլխում նկարագրում ու սահմանում ենք BASIC-IR լեզուն։ Նախ՝ օրինակների օգնությամբ ներկայացնում ենք հիմնական հատկությունները, ապա՝ Բեկուսի-Նաուրի ընդլայնված գրառման օգնությամբ սահմանում ենք լեզվի ամբողջական քերականությունը։

* _Վերլուծության ծառ_ գլխում սահմանում ենք այն տվյալների կառուցվածքների ինտերֆեյսներն ու դասերը, որոնք ներկայացնում են վերլուծության ծառի հանգույցները։ 

* _Շարահյուսական վերլուծություն_ գլխում լեզվի բառային վերլուծության ու շարահյուսական վերլուծության մեթոդների նկարագրությունն է։ Զուգահեռաբար պատմում ենք նաև իմաստային վերլուծության ու սխալների ազդարարման մասին։

* _LLVM IR կոդի գեներացիա_ գլխում ներկայացնում ենք, թե ինչպես է վերլուծության ծառից գեներացվում LLVM IR կոդը։

* _Աջակցող գրադարան_ գլխում ներկայացնում ենք BASIC-IR լեզվի ֆունկցիոնալությունն ընդլայնող ներդրված ենթածրագրերը։ Օրինակ, ներմուծման-արտածման ենթածրագրերը, մաթեմատիկական ֆունկցիաները, տեքստային ֆունկցիաները և այլն։

* _Հավելված Ա_-ն վերլուծության ծառից S-արտահայտություններ ստանալու մասին է։ 

* _Հավելված Բ_-ն ...
