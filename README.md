BASIC լեզվի կոմպիլյատոր LLVM IR լեզվի
=====================================

Այս նախագիծը սկսելիս իմ նպատակը [LLVM](http://llvm.org/)-ի ուսումնասիրությունն էր։ Ես պատրաստվում էի գրել [BASIC](https://en.wikipedia.org/wiki/BASIC) լեզվի մի տարատեսակի կոմպիլյատոր, որը BASIC լեզվով գրված տեքստը թարգմանելու էր LLVM IR ներկայացման, և այդ IR-ը պետք է կատարվեր LLVM փաթեթի `lli` ինտերպրետատորով։

Հետագայում՝ ԵՊՀ [Տեղեկատվական տեխնոլոգիաների կրթական և հետազոտական կենտրոնում](http://ysu.am/it/) «Կոմպիլյացիայի հիմունքներ» առարկայի դասախոսությունները կարդալիս, այս նախագիծը դարձրեցի ուսումնական նյութ՝ մանրամասնորեն մեկնաբանելով կոմպիլյատորի ստեղծման առանձին փուլերը։
